# -*- mode: mandoku-view; -*-
#+TITLE: 史記疑問
#+DATE: 2015-08-24 22:19:32.919161
#+PROPERTY: ID KR2a0006
#+PROPERTY: BASEEDITION WYG    
#+PROPERTY: JUAN 提要
<pb:KR2a0006_WYG_000-1a>¶
欽定四庫全書　　　　　史部一¶
　史記疑問　　　　　　　正史類¶
　　提要¶
　　　　(臣/)等謹案史記疑問三卷¶
　　　國朝邵泰衢撰泰衢有檀弓疑問等書已著録¶
　　　　史記採衆説以成書徴引浩博不免牴牾班¶
　　　　固嘗議其宗㫖之乖劉知幾頗摘其體例之¶
　　　　謬至其叙述之罅漏先儒雖往往疑之而未¶
<pb:KR2a0006_WYG_000-1b>¶
　　　　有専著一書抉其疎舛者泰衢獨旁引異同¶
　　　　而一一斷之以理如謂髙祖紀解縱罪人坦¶
　　　　然回沛之非情實留侯世家諸將偶語沙中¶
　　　　之不可信李陵𫝊兵矢既盡尚殺匈奴萬餘¶
　　　　人之言為誇誕據功臣表漢九年吕澤已死¶
　　　　而駁留侯世家所紀漢十一年不應又有吕¶
　　　　澤大抵皆叅互審勘得其間隙故所論多精¶
　　　　確不移洵足袪讀史之惑不但如呉縝之糾¶
<pb:KR2a0006_WYG_000-2a>¶
　　　　新唐書祇求諸字句間也是書本與所作檀¶
　　　　弓疑問合為一編今以檀弓疑問入經部而¶
　　　　是書析入史部俾各從其類焉乾隆四十六¶
　　　　年正月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
